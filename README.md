# Systemy liczbowe

## Dwójkowy system liczbowy

Dwójkowy system liczbowy zwany też _binarnym_ jest podstawowym systemem wykorzystywanym przez komputer z racji reprezentacji liczb w pamięci komputerów za pomocą _bitów_.  Jest to pozycyjny system liczbowy, w którym podstawą jest liczba 2.  

Do zapisu liczb potrzebne są tylko dwie cyfry **_0_** i **_1_**.  Liczby zapisuje się tu jako  ciągi cyfr, z których każda jest mnożną kolejnej potęgi podstawy systemu.

Liczba zapisana w dziesiętnym systemie liczbowym jako **10**, w systemie dwójkowym przybiera postać **1010**, gdyż:

1 x 2^3 + 0 x 2^2 + 1 x 2^1 + 0 x 2^0 = 8 + 0 + 2 + 0 = 10


### Pierwsze dziesięć liczb w systemie w systemie:

===**dziesiętnym**    ||    **dwójkowym**===

		1     ||     0001

		2     ||     0010

		3     ||     0011

		4     ||     0100

		5     ||     0101

		6     ||     0110

		7     ||     0111

		8     ||     1000

		9     ||     1001

		10    ||     1010

	=================================


### Przykład zamiany liczby z systemu dziesiętnego na system dwójkowy:


* 100/2= 50 i 0 reszty = 0

* 50/2 = 25 i 0 reszty = 0

* 25/2 = 12 i 1 reszty = 1

* 12/2 = 6 i 0 reszty = 0

* 6/2 = 3 i 0 reszty = 0

* 3/2 = 1 i 1 reszty = 1

* 1/2 = 0 i 1 reszty =1


Teraz czytamy od dołu: 1100100 w systemie binarnym to 100 w systemie dziesiętnym.


## Ósemkowy system liczbowy

Ósemkowy system liczbowy –  pozycyjny system liczbowy o podstawie . System ósemkowy jest czasem nazywany oktalnym od słowa _octal_. Do zapisu liczb używa się w nim ośmiu cyfr, od 0 do 7. 

Liczby zapisuje się tu jako ciągi cyfr, z których każda jest mnożnikiem kolejnej potęgi liczby będącej podstawą systemu, np. liczba zapisana w dziesiętnym systemie liczbowym jako **100**, w ósemkowym przybiera postać **144**, gdyż:

**1**×8^2+ **4**×8^1 + **4**×8^0 = 64 + 32 + 4 = 100.


### Przykład zamiany liczby z systemu dziesiętnego na system ósemkowy:


	* 	100/8 = 12 i 4 reszty = 4

	* 	12/8 = 1 i 4 reszty = 4

	* 	1/8 = 0 i 1 reszty = 1


Teraz czytamy od dołu: 144 w systemie oktalnym to 100 w systemie dziesiętnym.


# Szesnastkowy system liczbowy

Szesnastkowy system liczbowy znany również pod nazwą **system heksadecymalny** – pozycyjny  system liczbowy, w którym podstawą jest  liczba 16. Do zapisu liczb w tym systemie potrzebne jest szesnaście znaków (cyfr szesnastkowych).

W najpowszechniejszym standardzie poza cyframi dziesiętnymi od _0_ do _9_ używa się pierwszych sześciu liter alfabetu łacińskiego : _A_, _B_, _C_, _D_, _E_, _F_ (wielkich lub małych). Cyfry 0-9 mają te same wartości co w systemie dziesiętnym, natomiast litery odpowiadają następującym wartościom: A = 10, B = 11, C = 12, D = 13, E = 14 oraz F = 15.

liczby zapisuje się tu jako ciągi znaków, z których każdy jest mnożnikiem kolejnej potęgi liczby stanowiącej podstawę systemu. Np. liczba zapisana w dziesiętnym systemie liczbowym jako **1000**, w systemie szesnastkowym przybiera postać **3E8**, gdyż:

3 × 16^2 + 14 × 16^1 + 8 × 16^0 = 768 + 224 + 8 = 1000


### Przykład zamiany liczby z systemu dziesiętnego na system szesnastkowy:


	*  100/16 = 6 i 4 reszty = 4

	*  6/16 = 0 i 6 reszty = 6


Teraz czytamy od dołu: 64 w systemie szesnastkowym to 100 w systemie dziesiętnym.

